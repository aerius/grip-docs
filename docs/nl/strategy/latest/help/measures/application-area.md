# Toepassingsgebied

## Wat is een toepassingsgebied?

Het toepassingsgebied bepaalt de locatie waar u de stikstofemissies wilt veranderen. Door eerst een toepassingsgebied te kiezen, kan GRIP tonen hoeveel reactief stikstof er in dat gebied (per sector) uitgestoten wordt. Deze emissies kunnen vervolgens met een maatregel worden aangepast.  
Het vormt de geografische basis voor uw maatregel door:

- te tonen hoeveel stikstof in dat gebied wordt uitgestoten door iedere sector  
- u de mogelijkheid te geven deze emissies gericht aan te passen

## Wat zijn de opties?

In de keuzebalk boven de kaart kunt u verschillende indelingen bekijken. Kies een indeling en selecteer vervolgens uw gebieden uit de lijst of op de kaart. Verschillende indelingen kunnen niet met elkaar worden gecombineerd. Het is ook mogelijk om uw eigen gebied in te tekenen. De gekozen gebieden verschijnen in de lijst aan de rechterkant, genaamd ‘Uw selectie’. Met het kruisje naast het toepassingsgebied kunt u ze verwijderen.

## Hoeveel gebieden kan ik kiezen?

Er is geen limiet op het aantal toepassingsgebieden per maatregel. Als u meerdere toepassingsgebieden aan een maatregel toekent, dan ziet u de opgetelde emissies van deze toepassingsgebieden. De reductie die u bij de maatregel invoert, wordt vervolgens proportioneel over deze gebieden verdeeld . 

**Tip:** Bij veel gebieden: overweeg om het op te splitsen naar meerdere maatregelen. In dat geval kunt u de emissiereductie per gebied verder specificeren, en variatie aanbrengen in de aanpak.

**Hoe nauwkeurig is het tekenen van een toepassingsgebied of zone?**  
Het tekenen van een eigen gebied zorgt voor een grove inschatting van de emissies in dat gebied. De emissiegegevens zijn per wijk opgeteld GRIP kent alleen de emissies per wijk, GRIP bevat geen informatie over de exacte locatie van emissiebronnen. Het is niet mogelijk om via uw gebiedsselectie individuele bronnen of bedrijven mee te nemen of juist weg te laten. Wanneer u delen van een wijk meeneemt, zullen de emissies naar rato van het oppervlakte van uw gebied worden meegenomen.

**Ik heb al een doelgebied gekozen, wat is het verschil?**  
De gebieden hebben een andere functie. Het doelgebied is een natuurgebied, waar de depositieresultaten zullen worden berekend. In het toepassingsgebied kunt u de emissies bekijken en veranderen, het is het gebied waar uw maatregelen toegepast worden. 
