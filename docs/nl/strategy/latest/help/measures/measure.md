# Maatregel

Voeg nieuwe maatregelen toe om op specifieke locaties de emissies van een bepaalde sector te reduceren. Geef de **maatregel** een herkenbare naam voor uw eigen overzicht. Een maatregel bestaat uit twee ingrediÃ«nten: een **toepassingsgebied** en een **emissiereductie**.

Uw **toepassingsgebied** is de locatie van uw emissiereductie. U kunt hier een keuze maken uit bestaande indelingen, zoals gemeenten of wijken, maar u kunt ook uw eigen **toepassingsgebied** tekenen. 

Vervolgens kiest u een **type maatregel**. Momenteel is alleen **emissiereductie** beschikbaar. Hier zullen later andere mogelijkheden aan toegevoegd worden. Met de maatregel **emissiereductie** kunt u de emissie-effecten van uw maatregel handmatig invoeren. De stikstofemissies binnen het toepassingsgebied worden per sector gepresenteerd. Vervolgens kunt u kiezen welke emissies u wilt aanpassen door de schuifjes in te stellen, of de exacte reducties in te voeren. U kunt de emissies van een enkele sector aanpassen per maatregel, maar het is ook mogelijk om van iedere sector de emissies aan te passen. U kunt schakelen tussen NOx en NH3, het is mogelijk om de emissies van beide stoffen te reduceren met dezelfde maatregel.
