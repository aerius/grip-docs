# Maatregel

Een maatregel is uw concrete plan om stikstofemissies op specifieke locaties te verminderen. Elke maatregel heeft twee componenten:

1. **Toepassingsgebied** De locatie waar uw maatregel wordt toegepast  
2. **De emissiereductie:** Het effect van uw maatregel op de emissie

Het **toepassingsgebied** is de locatie waar uw maatregel wordt toegepast. U kunt hier een keuze maken uit bestaande indelingen, zoals provincies, gemeenten of zones rondom natuurgebieden, maar u kunt ook uw eigen **toepassingsgebied** tekenen.

Vervolgens kiest u een **type maatregel**. Momenteel is alleen **emissiereductie** beschikbaar. Hier zullen later andere mogelijkheden aan toegevoegd worden. 

Met de maatregel **emissiereductie** kunt u de emissie-effecten van uw maatregel handmatig invoeren. De stikstofemissies binnen het toepassingsgebied worden per sector getoond. 

Vervolgens kunt u kiezen welke emissies u wilt aanpassen door de schuifjes in te stellen, of de reductiepercentages in te voeren. In een maatregel kunt u de emissies van een enkele sector aanpassen per maatregel, maar het is ook mogelijk om van iedere sector de emissies aan te passen. U kunt schakelen tussen NO<sub>x</sub> en NH<sub>3</sub>, het is mogelijk om de emissies van beide stoffen aan te passen met dezelfde maatregel.
