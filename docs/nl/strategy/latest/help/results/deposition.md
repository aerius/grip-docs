# **Resultaatscherm Depositie**

## **Wat ziet u op dit scherm?**

Deze depositieresultaten tonen gedetailleerde veranderingen in de opbouw van stikstofdepositie op uw gekozen doelgebied. Per sector ziet u de bijdrage, en de verandering hierin, in de tabel. De ruimtelijke verschillen op uw doelgebied kunt u zien op de kaart.

### **Tabel: Stikstofdepositie per sector**

De tabel toont de depositiewaarden in **mol N/ha/j** als gemiddelden voor het gehele doelgebied. Er worden gegevens getoond in vier kolommen:

1. **Depositie 2023**: Oorspronkelijk depositieniveau in 2023, het jaar met de meest recente statistieken  
2. **Depositie prognose**: Verwachte hoeveelheid depositie in het gekozen prognosejaar zonder effecten van uw strategie  
3. **Depositie na strategie**: De stikstofdepositie na het doorrekenen van uw maatregelen, ook weergegeven als verschil met 2023\.

### Kaart: Geografisch overzicht

De kaart toont de locatie van het geselecteerde doelgebied.

## **Selectie aanpassen**
Boven de kaart ziet u twee keuzelijsten, waarmee u de weergave kunt aanpassen. Hiermee veranderen de data in de tabel.

### **Selector 1: Natura 2000-gebied**

Als u meerdere doelgebieden heeft gekozen voor uw strategie, dan kunt u hier selecteren voor welk doelgebied u de resultaten wilt bekijken. Of de doelen voor dit doelgebied worden gehaald, ziet u op het tabblad “Doel”.

### **Selector 2: Habitat filter**

Bekijk de resultaten voor alle stikstofgevoelige habitats, of kies ervoor om de resultaten alleen voor prioritaire habitats te bekijken. Middels deze selector worden de resultaten in de tabel aangepast.

Opties:

* Alle stikstofgevoelige habitats  
  * Dit zijn alle habitats binnen het Natura2000-gebied waarvoor de depositie is doorgerekend. Niet-stikstofgevoelige habitats zitten momenteel niet in GRIP.  
* Alle prioritaire habitats   
  * Dit zijn de urgente & zeer urgente habitats samen meegenomen.  
* Alleen zeer urgente habitats  
* Alleen urgente habitats
