# Doel en doelgebied

## Wat is een doelgebied?

Een **doelgebied** is het Natura 2000-gebied waarop u de effecten van uw strategie wilt analyseren. U kunt meerdere doelgebieden kiezen. Alleen voor de gekozen doelgebieden wordt de stikstofdepositie berekend. Ook kunt u voor ieder doelgebied een doel bepalen. 

In de keuzelijst kunt u een selectie maken uit de stikstofgevoelige Natura 2000-gebieden in Nederland. U kunt ook rechtstreeks op de kaart uw gewenste doelgebieden selecteren.

**Wat is het verschil tussen het doelgebied en het toepassingsgebied?**  
Het doelgebied is een natuurgebied, en hier zullen de depositieresultaten berekend worden. Het toepassingsgebied kan overal in Nederland zijn, die is waar uw maatregelen zullen worden toegepast waardoor emissies in dit gebied zullen veranderen. GRIP rekent vervolgens uit wat de emissieverandering op de ene locatie (het toepassingsgebied) betekent voor de sikstofdepositie op een andere locatie (het doelgebied).

## Doelen kiezen: wat is uw ambitie?

Per doelgebied kunt u een doel kiezen. Mogelijk zijn er beleidsdoelen voor dit natuurgebied, of heeft u een eigen doel dat u met de strategie wilt bereiken. Er zijn vijf verschillende opties.

1. ### Depositiereductie op gehele natuurgebied

**Doel:** Verminderen van stikstofdepositie.  
Dit kunt u op twee manieren uitdrukken: vermindering van de depositievracht, of vermindering van de gemiddelde depositie. 

#### Depositievracht

Totale jaarlijkse stikstofdepositie in het gehele gebied. Voer het doel in, uitgedrukt in:

a. Absolute reductie (mol N/j)  
b. relatieve reductie t.o.v. 2023 (%)

#### Gemiddelde depositie

Depositievracht gedeeld door de oppervlakte van de stikstofgevoelige natuur in het gebied. Dit doel is uitgedrukt in mol N/ha/j.

2. ### Minimale reductie op ieder hexagoon

**Doel**: Minimale afname van stikstofdepositie op ieder hexagoon. 

Voer de depositieverandering in die u minimaal wilt terugzien op alle hexagonen in het natuurgebied. Voert u bijvoorbeeld 100 mol N/ha/j in, dan haalt u het doel als iedere hexagoon een gemiddelde reductie noteert van ten minste 100 mol N/ha/j.

Let op: GRIP werkt met hexagonen van 16 hectare (gelijk aan Aerius zoom-level 3). Het gemiddelde van een hexagoon is dus het gemiddelde van deze 16 hectare.

3. ### Gebiedsnorm

**Doel:** Gemiddelde depositie onder norm voor het gehele gebied.

Uw strategie slaagt als de gemiddelde depositie van het gehele gebied onder uw ingevoerde norm (in mol N/ha/j) uitkomt. Het verschil met het depositiereductie-doel, dat ook rekent het de gemiddelde depositie op het gehele gebied, is dat de gebiedsnorm een plafond is voor de resterende depositie. Het reductiedoel stelt een doel voor de hoeveelheid afname.

4. ### Depositienorm (geavanceerd)

**Doel:** Kritische depositiewaarde (KDW) of eigen variant

Met deze optie kunt u uw eigen variant op de KDW opstellen, en berekenen hoeveel oppervlakte van uw doelgebied deze norm zal halen. 

Er zijn drie invoervelden. 

1. **Factor**: Vermenigvuldiging van iedere KDW binnen het doelgebied  
   * 1.0 \= ongewijzigde KDW  
   * 1.1 \= KDW met 10% verhoogd  
   * 2.0 \= KDW verdubbeld  
2. **Verhogingslimiet**: Maximaal niveau voor KDW-aanpassing. Alle KDW’s onder dit niveau kunnen tot maximaal deze limiet verhoogd worden. KDW’s boven deze limiet blijven intact.  
3. **Oppervlakte**: Percentage doelgebied dat aan nieuwe norm moet voldoen

**Let op:** Wanneer er meerdere stikstofgevoelige habitats met verschillende KDW’s voorkomen op een hexagoon (16 hectare), dan wordt de strengste KDW gebruikt voor de gehele hexagoon. 

**Tip:** Om een doel op basis van de normale KDW in te stellen, stelt u in:  
factor \= 1.0  
verhogingslimiet \= 0  
en uw gewenste doeloppervlakte.

5. ### Tekstbox

**Doel:** Andere intentie (in woorden)

Wilt u geen getallen aan het doel koppelen, omschrijft u uw doel dan in eigen woorden.
