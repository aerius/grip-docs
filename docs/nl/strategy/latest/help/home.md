# Strategie

Op deze pagina kunt u uw eigen strategie vormgeven. Een strategie bestaat uit maatregelen, doelgebieden en doelen, en om te beginnen kiest u uitgangspunten. In dit scherm kunt u direct zien wat de optelsom van uw maatregelen is, zodat u de strategie eventueel direct kunt aanpassen. Wanneer de strategie af is kunt u de effecten op stikstofdepositie berekenen, dit zal enkele minuten duren. Daarna kunt u de resultaten bekijken

## Uitgangspunten
Voordat u maatregelen kunt aanmaken, moet u een keuze maken onder uitgangspunten. Hier moet u kiezen voor een dataset en een jaartal voor uw strategie.

### Jaartal
Kies hier voor in welk jaar u de effecten van uw strategie wilt berekenen. U kunt kiezen voor 2022, dat is het basisjaar, het jaar met de meest recente statistieken. U kunt ook kiezen voor 2030 of 2035. Voor deze jaren zijn prognosecijfers beschikbaar. Deze prognoses zijn de verwachte emissies per sector in de betreffende jaren, wanneer economische ontwikkelingen en de invloed van het bestaande beleid worden meegenomen (ook wel het basispad genoemd).
  
Wanneer u een prognosejaar kiest, zullen de resultaten van uw strategie met de emissie- en depositieprognoses van dat jaar vergeleken worden. Ook zullen deze prognoses zichtbaar zijn bij het aanmaken van uw maatregelen, zodat u kunt kiezen om de effecten van uw maatregelen bovenop het basispad te berekenen.
De prognosecijfers kennen een grote onzekerheid, zeker nadat ze ruimtelijk zijn verdeeld over Nederland. Gebruik deze prognoses daarom niet te letterlijk voor een bepaalde locatie, maar als een indicatie van de gemiddelde verandering tov 2022.

**Tip**
Kies het jaartal waarin u de effecten van uw strategie verwacht. Kies niet het startjaar van uw strategie, wanneer de effecten pas een paar jaar later zullen optreden.

### Dataset

Kies hier welke dataset er wordt gebruikt voor de emissie- en depositiestatistieken. Momenteel is alleen M23 beschikbaar. In de toekomst zullen er meerdere opties bijkomen.

M23 staat voor Aerius Monitor 2023. [Zie hier](https://www.rivm.nl/bibliotheek/rapporten/2023-0280.pdf) de documentatie van Monitor 2023. 

## Doel en Doelgebied
Het doel van de strategie is om de stikstofdepositie in Nederland omlaag te brengen. De resultaten van de strategie laten zien wat de strategie betekent voor de depositie op een zelf gekozen Natura2000-gebied. Het Natura2000-gebied dat u kiest noemen we uw doelgebied. U kunt meerdere doelgebieden kiezen, en de effecten van uw strategie op al deze doelgebieden bekijken.

Per doelgebied kunt u vervolgens ook een doel instellen. In de resultaten zult u zien of uw strategie dit doel behaalt. U kunt kiezen uit meerdere type doelen, die voor ieder doelgebied kunnen verschillen. 

## Maatregelen
Voeg één of meerdere maatregelen toe, en geef per maatregel aan welk effect deze maatregel in het gekozen jaar zal hebben. Bij het aanmaken van een maatregel kies je in welk toepassingsgebied deze maatregel emissies gaat reduceren. U kunt hier een keuze maken uit bestaande geometrieën, zoals gemeenten of wijken, maar u kunt ook uw eigen toepassingsgebied tekenen. De stikstofemissies binnen dit gebied worden per sector gepresenteerd. Vervolgens kunt u kiezen welke emissies u wilt aanpassen met uw maatregel. U kunt meerdere maatregelen aanmaken, of de resultaten berekenen wanneer u minstens één maatregel heeft opgeslagen.

## Resultaten
Klik op **Bereken resultaten** om uw strategie door te rekenen naar stikstofdepositie. Druk op **Bekijk** om naar de weergave van de resultaten te gaan.
