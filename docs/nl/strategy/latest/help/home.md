# Strategie

Dit is de overzichtspagina van uw strategie.. Een strategie bestaat uit maatregelen, doelgebieden en doelen, en begint met uitgangspunten. Terwijl u de strategie uitwerkt, wordt de totale emissiereductie van uw maatregelen getoond, zodat u de strategie direct kunt bijstellen.

## Uitgangspunten

Voordat u maatregelen kunt aanmaken, kiest u twee uitgangspunten.

1. ### Jaartal

Kies het jaar waarvan  u de emissies gebruikt als startpunt:

- **2023:** Het basisjaar met de meest recente statistieken  
- **2030 of 2035:** Prognosejaren met verwachte emissies

In de verwachte emissies van de prognosejaren is de invloed van economische ontwikkelingen en bestaand beleid meegenomen. Deze verwachte emissies zijn per sector beschikbaar en door het RIVM ruimtelijk verdeeld. Ook de verwachte stikstofdepositie is door het RIVM berekend voor deze prognosejaren. Het gekozen jaartal zal ook gebruikt worden als referentiejaar om de resultaten van uw strategie mee te vergelijken. De resultaten worden ook altijd met het basisjaar 2023 vergeleken.

**Kan GRIP ook het effect voor meerdere jaren berekenen?**  
Dit kan niet, want GRIP kent de motivatie achter het effect van uw maatregelen niet. De maatregel Emissiereductie laat u zelf de emissies voor uw scenario instellen. Hierdoor kent GRIP geen informatie over de verdere ontwikkeling van emissies in uw scenario.

**Hoe kan GRIP de emissies van toekomstige jaren kennen?**
Dit noemen wij prognoses, en deze worden gepubliceerd door het Planbureau voor de Leefomgeving. In deze prognoses worden de verwachte effecten van ecnomische ontwikkelingen en beleid meegenomen, maar deze cijfers kennen grote onzekerheden, zeker op een lokaal niveau. De lokale ontwikkeling van de emissies volgt de ontwikkeling van de gehele sector, dat hoeft voor een specifieke locatie niet representatief te zijn.

**Let op!** Kies het jaartal waarin u de effecten van uw strategie verwacht. Kies niet het startjaar van uw strategie, wanneer de effecten pas een paar jaar later zullen optreden.

2. ### Dataset

Kies hier welke dataset er wordt gebruikt voor de stikstofemissie en \-depositie. Momenteel is alleen M23 beschikbaar. In de toekomst zullen er meerdere opties bijkomen.

M23 staat voor Aerius Monitor 2023\. [Zie hier](https://www.rivm.nl/bibliotheek/rapporten/2023-0280.pdf) de documentatie van Monitor 2023\. 

## Doel en Doelgebied

GRIP laat zien hoe de stikstofdepositie op Natura 2000-gebieden relateert aan stikstofemissie op bepaalde locaties. Het Natura2000-gebied dat u kiest noemen we uw doelgebied. U kunt meerdere doelgebieden kiezen, en de effecten van uw strategie op al deze doelgebieden bekijken.

Per doelgebied kunt u vervolgens ook een doel instellen. GRIP laat zien in hoeverre uw strategie dit doel zal halen. U kunt kiezen uit meerdere typen doelen, die voor ieder doelgebied kunnen verschillen. 

## Maatregelen

Voeg één of meerdere maatregelen toe, en geef per maatregel aan welk effect deze maatregel in het gekozen jaar zal hebben. Om een maatregel door te rekenen moet u de volgende gegevens invullen

1. Een toepassingsgebied.. Dit is de locatie van uw emissiereductie. U kunt een keuze maken uit:  
   1. bestaande geometrieën (o.a. provincies, gemeenten, zone rondom natuurgebied)  
   2. een zelf getekend gebied  
2. De emissies per sector binnen dit toepassingsgebied bekijken  
3. Aan te geven welk effect uw maatregel heeft op deze emissies. 

U kunt meerdere maatregelen aanmaken, die binnen verschillende sectoren of toepassingsgebieden de emissies kunnen reduceren.

## Resultaten

Het totale effect van uw maatregelen wordt weergegeven. Wanneer dit naar tevredenheid is, kunt u de depositieresultaten berekenen per doelgebied. Hiervoor kiest u **Bereken resultaten.** Resultaten kunnen worden berekend zodra u minstens één maatregel heeft opgeslagen. De berekening zal 1 tot 15 minuten kunnen duren, afhankelijk van de omvang van uw strategie. Druk op **Bekijk** om naar de weergave van de resultaten te gaan.  
