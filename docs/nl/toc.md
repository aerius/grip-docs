# Home

## Over GRIP 

Met GRIP kunt u strategieën ontwerpen om stikstofemissie  te verminderen, en inzien welke gevolgen dat heeft voor de stikstofdepositie op natuurgebieden naar keuze.Vergaar hiermee inzicht in de relatie tussen emissie- en depositielocaties, en verken verschillende soorten strategieën in uw regio. \\   
U kunt een eigen strategie ontwerpen en daar meerdere maatregelen aan toevoegen. Deze maatregelen omvatten een emissiereductie: 

- van de stoffen NOx en/of NH3  
  - in een door u gekozen toepassingsgebied  
  - in specifieke sectoren,   
  - op verschillende locaties

Vervolgens kiest u een doelgebied (Natura2000), waarvoor GRIP de stikstofdepositie zal doorrekenen. Ook kunt u voor dit doelgebied aangeven welke doelen u wilt halen, welke GRIP voor u zult toetsen.

**Wilt u GRIP direct gebruiken?** 

* Kies **Ontwerp een strategie** om de applicatie te starten.   
* In het volgende scherm wordt uitgelegd hoe de strategie moet worden ingevuld.  
* Zodra de strategie af is, kunt u de resultaten berekenen.   
* Bekijk en exporteer de resultaten vervolgens in het resultaatscherm. 

**Wilt u eerst weten wat GRIP precies doet, en hoe het werkt?** Lees dan hieronder verder.

## GRIP stap voor stap

Voor het doorrekenen van een strategie zijn vijf keuzes nodig:

1. **Jaartal:** Kies een jaartal voor de beginsituatie van uw strategie. De emissies van het betreffende jaartal (statistieken of prognose) zullen worden ingeladen als u begint, waarna u de maatregelen hierop kunt toepassen.  De behaalde depositiereductie zal ook vergeleken worden met  met de depositiestatistieken of \-prognoses voor dat jaar.  
2. **Doelgebied:** Voor welk stikstofgevoelig Natura2000-gebied  wilt u  u de depositieresultaten berekenen? Dit noemen wij het **doelgebied**.. U kunt meerdere doelgebieden selecteren.  
3. **Doel:** (optioneel) Welk doel wilt u voor dit doelgebied evalueren? Meerdere typen doelen zijn beschikbaar. Voor ieder doelgebied kan een apart doel worden ingesteld. Bij de resultaten zult u per doel zien in hoeverre het gehaald wordt.

Bij het creëren van één of meer maatregelen:

4. **Toepassingsgebied:** In welk gebied wilt u de emissies aanpassen? Dit noemen wij het **toepassingsgebied**.U kunt onder andere kiezen uit provincies, gemeenten en wijken, maar u kunt ook een eigen gebied op de kaart intekenen.  
5. **Bij maatregel: Emissiereductie:** Wat zijn de effecten van uw maatregel? De emissies binnen het **toepassingsgebied** worden getoond. Vervolgens kunt u aangeven welk effect uw maatregel op deze emissies heeft. Dit kunt u per stof (NOx/NH3) en per sector specificeren. Hierin worden geen beperkingen opgelegd, het is daarom belangrijk de gekozen invoer goed te overwegen.

U kunt een strategie ontwerpen met slechts één maatregel, waarin u de emissies in een groot toepassingsgebied gelijkmatig aanpast. Ook kunt u kiezen om meerdere maatregelen toevoegen, met ieder een specifiekere emissiereductie binnen een kleiner toepassingsgebied.

### Hoe werkt de berekening?

GRIP gebruikt een Source-Receptor Matrix (SRM). In een SRM is de relatie vastgelegd tussen een bron (de emissies op een locatie), en de receptor (depositie op een andere locatie). Deze relatie is uitgerekend met \[OPS\](https://www.rivm.nl/operationele-prioritaire-stoffen-model) en in de matrix vastgelegd. Hierdoor kan GRIP snel berekenen hoe de stikstofdepositie zal veranderen bij een bepaalde strategie.

## Hoe start ik?

Kies **Ontwerp een strategie** om de applicatie te starten. In het volgende scherm wordt uitgelegd hoe de strategie moet worden ingevuld. Zodra de strategie af is, kunt u de resultaten berekenen. Bekijk en kopieer de resultaten vervolgens in het resultaatscherm. 

## Voorkeuren instellen ​

Klik rechtsboven op 'Voorkeuren' om instellingen aan te passen. Op iedere pagina kunt u deze instellingen aanpassen.

- Kies of u depositiewaarden in kg of mol wilt zien   
- Bepaal of depositiecijfers zichtbaar zijn bij inzoomen op de kaart. 
