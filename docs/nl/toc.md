# Over Grip
GRIP is een rekentool die helpt bij het doorrekenen van strategieën om stikstofdepositie te verminderen. Ontwerp emissiereducerende strategieën, en reken door hoeveel depositiewinst dit oplevert.  
   
U kunt een eigen strategie ontwerpen, daar meerdere maatregelen aan toevoegen en  daarmee handmatig een emissiereductie invoeren: 

- van de stoffen NO<sub>x</sub> en/of NH<sub>3</sub>  
  - in een door u gekozen toepassingsgebied  
  - in specifieke sectoren,   
  - op verschillende locaties

GRIP rekent vervolgens de stikstofdepositie uit op het door u aangegeven doelgebied (Natura2000) en of u daarmee uw eigen doelen gaat halen. 

Deze versie van GRIP is beschikbaar gesteld in een besloten omgeving omdat de applicatie nog in ontwikkeling is.

**Wilt u GRIP direct gebruiken?** 

* Kies **Ontwerp een strategie** om de applicatie te starten.   
* In het volgende scherm wordt uitgelegd hoe de strategie moet worden ingevuld.  
* Zodra de strategie af is, kunt u de resultaten berekenen.   
* Bekijk en exporteer de resultaten vervolgens in het resultaatscherm. 

**Wilt u eerst weten wat GRIP precies doet, en hoe het werkt?** Lees dan hieronder verder.

## GRIP stap voor stap

Voor het doorrekenen van een strategie zijn vijf keuzes nodig:

1. **Jaartal:** Voor welk jaar wilt u de strategie doorrekenen? Wij vergelijken de emissiereducties met de emissiestatistieken of \-prognoses voor dat jaar.  
2. **Doelgebied:** Voor welk doelgebied gaat u een strategie doorrekenen? Dit is het Natura2000-gebied waarvoor de effecten op de stikstofdepositie worden doorgerekend, na het samenstellen van de strategie. U kunt meerdere doelgebieden selecteren.  
3. **Doel:** (optioneel) Welk doel wilt u voor dit doelgebied evalueren? Meerdere typen doelen zijn beschikbaar. Voor ieder doelgebied kan een apart doel worden ingesteld. Bij de resultaten zult u per doel zien in hoeverre het gehaald wordt.

Bij het creëren van één of meer maatregelen:

4. **Toepassingsgebied:** In welk toepassingsgebied wilt u de emissies aanpassen? U kunt onder andere kiezen uit provincies, gemeenten en wijken, maar u kunt ook een eigen gebied op de kaart intekenen.  
5. **Effecten:** Wat zijn de effecten van uw maatregel? De emissies binnen het toepassingsgebied worden getoond. Vervolgens kunt u aangeven welk effect uw maatregel op deze emissies heeft. Dit kunt u per stof (NOx/NH3) en per sector specificeren. Hierin worden geen beperkingen opgelegd, het is daarom belangrijk de gekozen invoer goed te overwegen.

### Hoe werkt de berekening?

GRIP gebruikt een Source-Receptor Matrix (SRM). In een SRM is de relatie vastgelegd tussen een bron (de emissies op een locatie), en de receptor (depositie op een andere locatie). Deze relatie is uitgerekend met OPS en in de matrix vastgelegd. Hierdoor kan GRIP snel berekenen wat veranderingen in stikstofdepositie zullen zijn bij een bepaalde strategie.

## Hoe kan ik aan de slag?

Kies **Ontwerp een strategie** om de applicatie te starten. In het volgende scherm wordt uitgelegd hoe de strategie moet worden ingevuld. Zodra de strategie af is, kunt u de resultaten berekenen. Bekijk en exporteer de resultaten vervolgens in het resultaatscherm. 

## Voorkeuren instellen ​

Klik rechtsboven op 'Voorkeuren' om instellingen aan te passen. Op iedere pagina kunt u deze instellingen aanpassen. 

- Kies of u depositiewaarden in kg of mol wilt zien (zsm mogelijk)
- Bepaal of depositiecijfers zichtbaar zijn bij inzoomen op de kaart (zsm mogelijk)
