## Over Monitor

### Inleiding

Om een beeld te krijgen van de stikstofproblematiek in relatie tot natuur, worden in Nederland diverse gegevens vastgesteld en gebruikt. AERIUS Monitor geeft overzichtelijk en gedetailleerd inzicht in een deel van deze gegevens. Het gaat om gegevens over:

- **Stikstofgevoelige habitattypen binnen Natura 2000-gebieden:** waar in Natura 2000-gebieden liggen de stikstofgevoelige habitattypen, die volgens de regelgeving beschermd moet worden? Welke habitattypen zijn dat? Op plekken waar sprake is van dergelijke stikstofgevoelige habitattypen, kan een te veel aan stikstofdepositie een probleem zijn. In AERIUS zijn deze plekken vertaald naar ‘relevante hexagonen’. Bij het uitvoeren van een depositieberekening met AERIUS Calculator, wordt op deze hexagonen de bijdrage van een project of plan berekend.

- **De hoeveelheid stikstofdepositie binnen Natura 2000-gebieden:** hoe groot is de omvang van de stikstofdepositie binnen een gebied, of op een specifieke habitattype binnen een gebied? En hoe is deze stikstofdepositie opgebouwd? Deze informatie is beschikbaar voor alle Natura 2000-gebieden. Deze informatie is beschikbaar voor meerdere jaren, zodat de ontwikkeling richting de toekomst inzichtelijk gemaakt wordt. 

- **De relatie tussen stikstofgevoelige habitattypen en depositie:** AERIUS Monitor combineert de beschikbare natuurgegevens (hoe stikstofgevoelig is een habitattype) met de berekende depositiegegevens. Zo geeft AERIUS Monitor direct inzicht in de mate van overbelasting binnen Natura 2000-gebieden of op specifieke hexagonen. Dit maakt inzichtelijk op welke van de relevante hexagonen daadwerkelijk sprake is van een (bijna) overbelaste situatie, en voor welke habitattypen dat dan geldt.

### Gegevens exporteren 

De gegevens in AERIUS Monitor zijn als JSON en als GeoPackage te downloaden. 
* Download hier een [GeoPackage](https://link.aerius.nl/monitor/geopackage-monitor-2025.zip) met voor ieder zoom level 3 hexagoon de KDW en de stikstofbelasting per jaar.
* Om zelf analyses uit te voeren met gegevens, gebruik de Monitor API (een programmeerinterface). Ga naar de [AERIUS Monitor API](https://fame.aerius.nl/api/swagger-ui/index.html) om de gegevens die AERIUS Monitor gebruikt, te downloaden als JSON.

### Voorkeuren instellen

Klik rechtsboven op 'Voorkeur' om instellingen aan te passen. 
* Kies om depositiewaarden in kg of mol weer te geven
* Kies om wel of geen depositiecijfers op de kaart te zien bij inzoomen

Voor elke kaart afzonderlijk kunt u de weergave aanpassen via het kaartlagenpaneel: vink kaartlagen aan of uit, en selecteer een andere (achtergrond)kaart uit de keuzelijst.
