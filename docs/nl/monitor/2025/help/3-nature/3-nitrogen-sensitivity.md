### Stikstofgevoeligheid

De kaart geeft aan hoe stikstofgevoelig de verschillende delen van het gebied zijn. Hoe hoger de stikstofgevoeligheid, hoe kwetsbaarder het gebied is voor stikstofdepositie.

De stikstofgevoeligheid wordt bepaald door de ‘kritische depositiewaarde’ of KDW. Voor ieder habitattype is een KDW vastgesteld, en hoe lager deze waarde is, hoe stikstofgevoeliger het betreffende HT is. De KDW is namelijk gedefinieerd als ‘de grens waarboven het risico bestaat dat de kwaliteit van een habitat significant wordt aangetast door de verzurende en/of vermestende invloed van atmosferische stikstofdepositie’.

Als op één hectare (hexagoon) meerdere relevante habitattypen voorkomen, dan wordt de laagste (meest strenge) KDW aangehouden om de stikstofgevoeligheid van die hectare te bepalen. U vindt meer informatie over ‘relevante’ hexagonen in het handboek Calculator, te vinden via Over AERIUS Monitor.

Via het kaartlagenpaneel kan de legenda van de verschillende kaartlagen worden geraadpleegd. LET OP. Als je nog niet ingezoomd bent op tot het hoogste detailniveau (hectare), is nog niet alles zichtbaar. Op een hoger zoomniveau, is namelijk altijd alleen de waarde van het middelste hexagoon zichtbaar. U vindt meer informatie over zoomen in het handboek Calculator, te vinden via Over AERIUS Monitor.
