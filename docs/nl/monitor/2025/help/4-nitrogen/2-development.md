### Ontwikkeling stikstofdepositie

Bekijk hoe de stikstofdepositie zich ontwikkelt. Kies een gebied in de selector, en bekijk de ontwikkeling van de depositie.

#### Grafiek

De grafiek toont de depositietrend voor het gebied als geheel, door de gemiddelde depositie en de spreiding in voorkomende depositiewaarden weer te geven voor de beschikbare jaartallen. De grafiek is gebaseerd op de depositie op alle relevante hexagonen in het gebied, dat zijn alle hexagonen die (deels) overlappen met een stikstofgevoelig habitattype. U vindt meer informatie over ‘relevante’ hexagonen in het [handboek Calculator](https://link.aerius.nl/monitor/handboeken).

In iedere staaf zijn drie getallen te zien:
- In de roze balk in het midden van de staven is de gemiddelde depositie voor het gebied weergegeven. Dit is een gewogen gemiddelde voor het geselecteerde gebied. Voor een uitleg hoe de gemiddelde depositie wordt berekend, zie paragraaf 5.4 van het [handboek Data](https://link.aerius.nl/monitor/handboeken).
- Het getal rechts van de staven is het 90-percentiel van de voorkomende depositiewaarden in het gebied. Dit betekent dat voor 90% van alle beschouwde hexagonen geldt dat de depositie lager is dan of gelijk aan deze waarde.
- Het getal links van de staaf is het 10-percentiel van de voorkomende depositiewaarden. Dit betekent dat voor 10% van alle beschouwde hexagonen geldt dat de depositie lager is dan of gelijk aan deze waarde.

Indien er 28 of minder hexagonen aanwezig zijn in de selectie dan wordt de roze balk met percentielwaarden niet getoond, enkel het gewogen gemiddelde.

#### Kaart

De kaart toont per hexagoon de ontwikkeling in de depositie ten opzichte van 2023. Bekijk hiermee hoe de ontwikkeling ruimtelijk verschilt, binnen een gebied of een specifiek habitattype.

#### Jaartallen

De jaren zijn verdeeld in historische jaren, prognosejaren en doorkijkjaren. De data voor historische jaren is berekend met door het CBS verzamelde emissiestatistieken op een hoog ruimtelijk detailniveau. De prognosejaren zijn gebaseerd op emissieprognoses van het PBL, waarin beleid en economische ontwikkelingen worden meegenomen. Voor het jaar 2040 (doorkijkjaar) wordt de data alleen geagreggeerd per natuurgebied getoond. De doorkijkjaren kennen een grotere onzekerheid dan de prognosejaren, en daarom wordt voor deze jaren maar een beperkt aantal depositiestatistieken doorgerekend.
