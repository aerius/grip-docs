### Opbouw stikstofdepositie

Bekijk hoe verschillende bronnen bijdragen aan de opbouw van de stikstofdepositie op het gekozen gebied. Selecteer een sectorgroep om de bijdrage op de kaart te bekijken.

#### Selector

Via de selector is het mogelijk een gebied te kiezen en een bepaalde sectorgroep en sector. Deze selectie bepaalt welke informatie er op de kaart en in de grafiek getoond wordt. 

#### Grafiek

De grafiek toont voor meerdere jaren de bijdrage aan de stikstofdepositie vanuit verschillende bronnen op stikstofgevoelige natuur in Nederland. Het betreft de relatieve bijdrage aan de gemiddelde totale stikstofdepositie. Voor een uitleg hoe de gemiddelde depositie wordt berekend, zie paragraaf 5.4 van het [handboek Data](https://link.aerius.nl/monitor/handboeken).

#### Kaart

Wanneer een sectorgroep gekozen wordt, toont de kaart de ruimtelijke verdeling van de betreffende depositie, en toont de grafiek de bijdrage van de verschillende sectoren binnen deze sectorgroep. In de grafiek zijn de verschillende bronnen weergegeven. Door uw muis te bewegen over een bron krijgt u te zien om welke bron het gaat, en wat de absolute bijdrage van deze bron is.

#### Jaartallen

De jaren zijn verdeeld in historische jaren, prognosejaren en doorkijkjaren. Voor ieder van deze jaren is de emissiedata op een andere manier tot stand gekomen. De data voor historische jaren is berekend met door het CBS verzamelde emissiestatistieken op een hoog ruimtelijk detailniveau. De prognosejaren zijn gebaseerd op emissieprognoses van het Planbureau voor de Leefomgeving, waarin bestaand beleid en economische ontwikkelingen worden meegenomen. De prognoses voor de doorkijkjaren kennen een grotere onzekerheid dan voor de prognosejaren, en daarom wordt voor deze jaren maar een beperkt aantal depositiestatistieken doorgerekend.
