### Opbouw stikstofdepositie

De grafiek toont voor meerdere jaren de bijdrage aan de stikstofdepositie vanuit verschillende bronnen op stikstofgevoelige natuur in Nederland. Het betreft de relatieve bijdrage aan de gemiddelde totale stikstofdepositie. Voor een uitleg hoe de gemiddelde depositie wordt berekend, zie paragraaf 5.4 van het handboek Data, te vinden via Over AERIUS Monitor.

In de grafiek zijn de verschillende bronnen weergegeven. Door uw muis te bewegen over een bron krijgt u te zien om welke bron het gaat, aangevuld met informatie over de bijdrage van deze bron aan de gemiddelde stikstofdepositie. De jaren zijn verdeeld in historische jaren, prognosejaren en doorkijkjaren, omdat de data een verschillend karakter heeft voor deze categorieen. De data voor historische jaren is berekend met door het CBS verzamelde emissiestatistieken op een hoog ruimtelijk detailniveau. De prognosejaren zijn gebaseerd op emissieprognoses van het PBL, waarin beleid en economische ontwikkelingen worden meegenomen. De doorkijkjaren kennen een grotere onzekerheid dan de prognosejaren, en daarom wordt voor deze jaren maar een beperkt aantal depositiestatistieken doorgerekend.

Via de selector is het mogelijk een gebied te kiezen, een specifiek habitattype of leefgebied en een bepaalde sector groep en sector. Bij selectie van een specifieke sectorgroep verschijnt er informatie over onderliggende sectoren.

