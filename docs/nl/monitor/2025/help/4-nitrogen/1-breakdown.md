### Opbouw stikstofdepositie

De grafiek toont voor meerdere jaren de bijdrage aan de stikstofdepositie vanuit verschillende bronnen op stikstofgevoelige natuur in Nederland. Het betreft de relatieve bijdrage aan de gemiddelde totale stikstofdepositie. Voor een uitleg hoe de gemiddelde depositie wordt berekend, zie paragraaf 5.4 van het handboek Data, te vinden via Over AERIUS Monitor.

Via de selector is het mogelijk een gebied te kiezen en een bepaalde sectorgroep en sector. Deze selectie bepaalt welke kaartlaag er getoond wordt, en beinvloedt ook de getoonde informatie in de grafiek. Wanneer een sectorgroep gekozen wordt, toont de kaart de ruimtelijke verdeling van de betreffende depositie, en toont de grafiek de bijdrage van de verschillende sectoren binnen deze sectorgroep. In de grafiek zijn de verschillende bronnen weergegeven. Door uw muis te bewegen over een bron krijgt u te zien om welke bron het gaat, en wat de absolute bijdrage van deze bron is.

De jaren zijn verdeeld in historische jaren, prognosejaren en doorkijkjaren, omdat de data een verschillend karakter heeft voor deze categorieen. De data voor historische jaren is berekend met door het CBS verzamelde emissiestatistieken op een hoog ruimtelijk detailniveau. De prognosejaren zijn gebaseerd op emissieprognoses van het PBL, waarin beleid en economische ontwikkelingen worden meegenomen. De doorkijkjaren kennen een grotere onzekerheid dan de prognosejaren, en daarom wordt voor deze jaren maar een beperkt aantal depositiestatistieken doorgerekend.
